Yozgat Çamlığı Millî Parkı; Yozgat; 1958; 517; Yozgat Çamlığı Millî Parkı, İç Anadolu Bölgesi'nde insan etkisi ile meydana gelen step içerisinde yer alan sayılı kalıntı ormanlardan biridir. Türkiye'nin ilk millî parkı olma özelliğine sahip olan parkın ortalama yüksekliği 1350 metredir. Sahadaki arazinin morfolojik özelliklerini tepeler, sırtlar ve vadilerde parçalanmış dalgalı düzlükler meydana getirmektedir.
Karatepe-Aslantaş Millî Parkı; Osmaniye; 1958; 4.143; Millî parkta kızılçam, meşe türleri ve maki florasının meydana getirdiği bitki örtüsü, yaban domuzu, çakal, tavşan, tilki,sincap, turaç, keklik gibi yaban hayvanları toplulukları ile Ceyhan nehrinde yayın ve sazan balıkları bulunmaktadır.
Soğuksu Millî Parkı; Ankara; 1959; 1.186; Park, Avrupa-Sibirya bitki örtüsünün özelliklerini taşımaktadır. Sarıçam ağırlıklı (%65) orman yapısı içerisinde çeşitli ağaçlar mevcuttur. Park yaklaşık 160 kuş türüne ev sahipliği yaparken, bunlardan kara akbaba (Aegypius monachus) ve bazı kartal türleri gibi tehdit altındaki kuş türleri yaşamaktadır. Bunun dışında park, çeşitli yabani hayvanlarında yaşam alanıdır. Park, Orta Anadolu bozkırlarının karasal iklimiyle Kuzey Anadolu'nun yağışlı iklimi arasındaki geçiş zonu özelliğine sahiptir. Yıllık ortalama sıcaklık 11,9°C (53,4°F)'dir.
Kuşcenneti Millî Parkı; Balıkesir; 1959; 17.058; Milletlerarası düzeyde önem taşıyan millî parktaki kuş zenginliği ve millî park tanımı içindeki başarılı koruma uygulaması nedeniyle, 1975 yılında Avrupa Konseyi’nce A sınıfı Avrupa Diploması verilmiştir. 1981-1986-1991 ve 1996 yıllarında bu diploma yenilenmiştir. 2004 yılında askıya alınan bu diploma 2006 yılında tekrar geri verilmiştir. Daha sonra diplomanın yenilenme süresi 2011 yılına kadar uzatılmıştır.
Uludağ Millî Parkı; Bursa; 1961; 13.024; Millî parkın yol ve teleferik ile ulaşılabilen alanları toplam alanının çok küçük bir parçasıdır. Ayrıca ikinci oteller bölgesinden Wolfram Madenine uzanan yamaçlardan sonraki bölüm "Dokunulamaz Tabiat Alanı olarak" kabul edilmektedir.
Yedigöller Millî Parkı; Bolu; 1965; 1.623; Batı Karadeniz Bölgesinin oldukça engebeli bir yöresinde bulunan millî parkta heyelanın oluşturduğu göller "Orman Denizi"ni andıran zengin bitki örtüsü göllerde yaşayan alabalıklar ve bu değerlerin yarattığı rekreasyon kullanım potansiyeli ana kaynakları oluştururlar. Genellikle yer yapısı serpantinlerden ve volkanik kayaçlardan oluşan sahada zaman zaman göçük yer hareketleri sürüklenmeye hazır arazi yapısı, göllerin meydana gelmesini hazırlayan başlıca faktörlerdir. Göller, kayan kitlelerin, vadilerin önlerini kapaması sonucu arkada suların biriktiği set gölleridir. Bunlardan bazıları dip kaçakları ile birbirine bağlantılıdır.
Dilek Yarımadası-Büyük Menderes Deltası Millî Parkı; Aydın; 1966; 27.598; Karşısında Yunanistan'a ait Ege adalarından Sisam adası bulunan Millî Parkın Dilek Yarımadası bölümü, Samsun Dağları'nın Ege Denizi'ne doğru uzanan son noktasıdır. Jeolojik yapısı; Paleozoik şistler, Mezozoik kalkerler ve mermerler ile Neojen tortul kütlelerden meydana gelmiştir. Yarımadanın morfolojik yapısı içinde birçok tepe, vadi, kanyon ve koy bulunur. Ortalama 650 m yüksekliğe sahip yarımadanın en yüksek yeri Millî Parkın adını aldığı Dilek Tepe'dir (Mykale) ve 1237 m yüksekliğindedir. Millî Park adını bu tepeden almaktadır. Ayrıca kumlu, killi, yatık ve yüksek kıyı şekillerini içeren plajlarıyla ilgi çekici kıyı özelliklerine sahiptir.
Spil Dağı Millî Parkı; İzmir, Manisa; 1968; 6.801; Spil Dağı Millî Parkı, Türkiye'nin Manisa ve İzmir il sınırları içerisinde yer alan bir millî parktır. Spil Dağı'nı ve çevresini kapsayan park, 22 Nisan 1968'de ilan edildi. Manisa İl Çevre ve Orman Müdürlüğü'ne bağlıdır. Ayrıca, zirveye yakın "Atalanı" mevkisi de bu park içinde yer almaktadır. Osmanlı Devleti'nden beri var olan atların mevsimlik olarak veya ihtiyarlamaları nedeniyle burada yılkıya bırakılmasıyla atların doğal yaşam sahası hâline gelmiştir.
Kızıldağ Millî Parkı; Isparta; 1969; 55.106; Kızıldağ Millî Parkı, öncelikle bir dağdır. Karaçamıyla, sedir ağaçlarıyla, meşe ve ardıç ağaçlarıyla örtülüdür. Mavi yapraklı sedir ormanının bulunduğu tek bölgedir.
Güllük Dağı Millî Parkı; Antalya; 1970; 6.700; Millî parkta nesli tehlike altında olan alageyik yaşamaktadır.lar Genel Müdürlüğü bünyesinde koruma altında bulundurulan Türkiye'de toplam 897 bin 657 hektarlık alana sahip 40 adet millî park bulunuyor. Bu millî park alanlarının en genişi ise Beyşehir Gölü Millî Parkı olarak dikkat çekiyor. Türkiye'nin en büyük tatlı su kaynağı olan Beyşehir Gölü'nde Beyşehir ve Kızıldağ olmak üzere iki ayrı millî park bulunuyor. Beyşehir Gölü Millî Parkı, Türkiye'nin en önemli ziyaretçi çeken doğal mekanları arasında gösteriliyor. Beyşehir millî parkının orman formasyonunu ardıç, karaçam, göknar, sedir ve meşe türleri oluşturuyor. Ağaçlar yer yer göl kenarına kadar uzanarak Beyşehir Gölü'nün koylarını ve körfezlerini görsel açıdan eşsiz bir manzaraya kavuşturuyor. Üstün değerdeki peyzaj güzellikleri, göçmen kuşlar için iyi bir barınak olması, potansiyel göl sularına dayalı sporlarına elverişli göl kıyılarının bulunması ile Selçuklu dönemine ait kültürel zenginlikler olması Beyşehir Gölü Millî Parkı'nın kaynak değerlerini daha da önemli hale getiriyor.
Kazdağı Millî Parkı; Balıkesir; 1994; 20.935; Kazdağı Millî Parkı, Balıkesir, Edremit'te yer alan doğa temalı millî parktır. Marmara ve Ege bölgeleri arasında sınır oluşturan Kazdağı'ndan ismini alır. Bulunduğu geçiş iklimi ve yakın bölgedeki tek yüksek dağ olması ayrıca Biga Yarımadası'nda doğu-batı doğrultusunda uzanan dağın, yer yer en bilineni Şahinderesi Kanyonu olmak üzere, ırmaklar tarafından açılan kanyonlarla parçalara ayrılmış yapısı, deniz ile dağ ikliminin birbirine karışmasına olanak veren şartlar yaratmıştır. Tüm bu özel şartlar, bölgeyi endemik türler açısından zengin bir hale getirmiştir. Kazdağı Göknarı bu endemik türlerin başında yer alır. Bunun dışında dağda 77 tane Türkiye'ye özgü tür tespit edilmiştir. Bu türlerin 29, Kazdağı Göknarı gibi sadece bu dağda yaşar.
Altınbeşik Mağarası Millî Parkı; Antalya; 1994; 1.147; Altınbeşik Mağarası, Türkiye’nin 1., Avrupa’nın 3. En büyük sualtı gölü mağarasıdır. İncelmeler sonucunda iç kollarıyla birlikte uzunluğu yaklaşık 2200 metreye ulaştığı ortaya çıkmıştır. Mağara suyunun yer yer derinliği 15 metreyi bulmaktadır. Mağaranın iç kısımlarında bulunan travertenlerin en büyüğü 44 metre yüksekliğindedir. Orta kısmında doğal kayalardan oluşan bir adet köprü vardır.
Hatila Vadisi Millî Parkı; Artvin; 1994; 16.944; Millî Park sahası içerisinde ziyaretçilerin günübirlik ve kamp kullanımı için belirlenmiş yerler bulunmaktadır. Çadırla, karavanla ve belirli kapasitelere sahip bunglov tipi doğal ortamla uyumlu tesislerde konaklanabilir. Ayrıca Millî Park Artvin il merkezine 10km. uzaklıkta olduğundan, burada da konaklamak mümkündür.Son yıllarda sayıları artmış olan kabuk böcekleri, birçok ağacın kurumasına sebep olmaktadır.
Karagöl-Sahara Millî Parkı; Artvin; 1994; 3.251; Sahara yaylasının, yörenin genel olarak örtü bazaltlarından meydana gelen bir jeolojik yapısı vardır. Örtü bazaltlarının sıyrıldığı yerlerde tersiyer arazisi ortaya çıkar. Yer yer derin vadilerle parçalanan yörede eğim değerleri oldukça yüksektir. Sahara, bu eğimli arazide 1700–1800 m.lerde yer alan sınırlı düzlüklerdendir. Orman örtüsü, ladin ve göknarlardan meydana gelmiş olup alt zonlarda sarıçam da bulunur. Yörede antropojen step karakterinde sahalar geniş alanlar kaplar. Kocabey Yaylası ve çevresinde alpin zona ait bitki türleri yer alır.
Kaçkar Dağları Millî Parkı; Artvin, Erzurum, Rize; 1994; 52.970; Alan korunmuş doğal ekosistem, alüvyal ormanlar, alpin çayırlıklar, çalı toplulukları, yaşlı ormanlar, güncel buzullar ve oluşturduğu şekiller ile yörede yüzyıllar içinde oluşan otantik kırsal hayat ve kültürü ile korunmaya değer bulunmuştur.
Aladağlar Millî Parkı; Adana, Kayseri, Niğde; 1995; 55.064; Akdeniz Bölgesi’nde, Niğde, Kayseri, Adana illeri sınırları içinde Aladağlar üzerinde yer almaktadır. 1995 yılında ilan edilmiştir. Yüzölçümü 55.065 hektardır. Toros sıradağlarının en yüksek zirvelerine sahip olan Aladağlar jeolojik olarak da Türkiye'nin en ilginç yerlerinden biridir. Buzul Gölleri ve Kapuzbaşı Şelaleleri görülmeye değer yerlerdir. Millî parkın düşlük rakımlı kesimlerinde kızılçam, karaçam ve göknar toplulukları bulunmaktadır. Ağaç sınırının üzerinde ise kayalar arasında yetişen otsu bitkilerin çoğu gösterişli çiçeklere sahiptir. Millî parkta yaban keçisi, yaban domuzu, kurt, çakal, sansar gibi memeliler, yırtıcı ve ötücü kuşlar yaşamaktadır. Aladağlar, Türkiye içinden ve
Kovada Gölü Millî Parkı; Isparta; 1970; 6.551; Kovada Gölü Millî Parkı, Isparta'nın Eğirdir ilçesi sınırları içerisinde yer alır. Millî park sâhası içerisinde konaklama ve piknik yapma amaçlı hazırlanmış yerler mevcuttur. Burada otelde değil çadırlarda ve karavanlarda kalınalabilir.
Munzur Vadisi Millî Parkı; Tunceli; 1971; 42.674; Munzur Vadisi Millî Parkı, Tunceli ve Ovacık arasında uzanan Munzur Vadisi'nde, 42.000 hektarlık bir alandır. 1971 yılında millî park olarak ilan edilmiştir. Bu bölgenin millî park olarak ilan edilmesinde, başta akarsu kaynakları ve gözeler olmak üzere, zengin doğal veriler, endemik bitki türleri ve yöreye özgü hayvan türleri ile zenginleşen bitki örtüsü ve yaban hayvan varlığıdır.
Beydağları Sahil Millî Parkı; Antalya; 1972; 31.166; Olimpos-Beydağları Sahil Millî Parkı Sarısu'dan itibaren Antalya - Kumluca karayoluna ve Akdeniz'e paralel olarak Gelidonya Burnu'na kadar uzanmaktadır. Akdeniz Körfezinin batı sahilinde muhteşem güzellikte doğal plajlar antik şehirler vardır. Çıralı ve Adrasan Plajı bunlardan en uzun olanıdır. Millî Park giriş noktasından itibaren Topçam, Küçük Çaltıcak, Büyük Çaltıcak, Kargıcak 1-2 gibi günübirlik mesire alanlara uzun plajlara sahip orman ve denizin kucaklaştığı ender tabiat harikalarıdır.
Köprülü Kanyon Millî Parkı; Antalya; 1973; 35.719; Köprülü Kanyon Millî Parkı, Antalya'nın Manavgat ilçesinde millî park. Park, Bolasan ile Beşkonak arasında, ortasından Köprü Çayı akan 14km uzunluğunda, 100 m derinliğinde Köprülü Kanyon çevresinde yer alır. 14km uzunluğu ile en uzun kanyonumuzdur. Park arazisinde sedir ormanları ve Kapadokya'daki peri bacalarına benzeyen taş oluşumları vardır. Köprü Çayı üzerindeki eski taş köprü günümüzde de kullanılmaktadır.
Ilgaz Dağı Millî Parkı; Çankırı, Kastamonu; 1976; 1.118; Ilgaz dağları, Karadeniz bölgesinden İç Anadolu'ya geçiş bölgesinde bulunur. Kuzeydoğu-Güneybatı doğrultusunda 160km uzanan dağlar Karadeniz Bölgesinin en yükseğidir. Arazi yapısını volkanik kayaçlar, serpantinler, ve şistler oluşturur. Büyük Hacet Tepesi (2587 m) Ilgazların en yüksek yeridir. Alan Türkiye'nin aktif, en uzun deprem fay hattı olan Kuzey Anadolu Fayı alanın güneyinden geçer. Yörede ilginç yer şekilleri oluşur. Değişik yapıda sırtlar, vadiler ve zirveler görülür.
Başkomutan Tarihî Millî Parkı; Afyon, Kütahya, Uşak; 1981; 34.834; Başkomutan Tarihî Millî Parkı, Türkiye'nin İç Anadolu Bölgesi'nde tarihî ve kültürel değerlerin korunması amacıyla , 8 Kasım 1981'de ilân edilen millî park. Millî Mücadele'nin dönüm noktası olan çarpışmaların yaşandığı; günümüzde Afyonkarahisar, Kütahya ve Uşak illeri sınırları içinde kalan toplam 42.183 hektarlık alandan oluşmaktadır. Alan içerisinde çeşitli şehitlikler, anıtlar ve bir de müze bulunmaktadır.
Altındere Vadisi Millî Parkı; Trabzon; 1987; 4.468; Altındere Millî Parkı, Trabzon'un güneyinde Maçka yakınlarındadır. Bu millî parkın içinde, neredeyse bulutların bile üzerinde yer alan muhteşem Sümela Manastırı bulunur. 270 m yükseklikteki bir uçurum fasadında bulunan manastır en görkemli konuma Trabzon İmparatoru Alexius III. Komnenos döneminde getirilmiştir. III. Alexius'un taç giyme töreni (1349) burada yapılmıştır. Manastırın içinde kütüphane, kilise, rahip odaları, şapel, ayazma ve mutfak bölümleri bulunmaktadır.
Boğazköy-Alacahöyük Millî Parkı; Çorum; 1988; 2.600; Hattuşaş antik kentinde 31 tapınak tespit edilmiştir. Tapınakların en büyüğü büyük tapınağın, tanrılarında en büyükleri olan güneş tanrıçası ile fırtına tanrısına adandığı tahmin edilmektedir. Alanda M.Ö 13 yüzyıla tarihlenen 11 yer altı silosu bulunmuştur. M.Ö 12 y'da Hitit devleti yıkılır fakat Hattuşaş'ta yerleşme devam eder. Hattuşaş, M.Ö 12 yüzyılda Frig etkilerinin belirdiği bir kasaba görünümü alır. Alanda sonraki dönemde etkin olan uygarlıklardan; Pers, Helen, Galat, Roma ile Bizans'ın izlerine rastlanır.
Nemrut Dağı Millî Parkı; Adıyaman, Malatya; 1988; 13.827; Nemrut Dağı Millî Parkı, Adıyaman ili; Kâhta ilçesinde bulunan ve içinde Kommagene Krallığı'nın bir antik kentini barındıran millî park ve ören yeri. Adıyaman il merkezinde Kâhta'ya bağlantı sağlayan karayolu ile ulaşım sağlanmakta olup, Millî Park Adıyaman il sınırları içerisindedir. Adıyaman hava alanından ulaşım oldukça rahat ve kolaydır. Adıyaman ve Kahta ilçesinden Nemrut dağına ve diğer tarihi yerlere servisler vardır.
Beyşehir Gölü Millî Parkı; Konya; 1993; 86.855; Beyşehir Gölü Millî Parkı, Beyşehir Gölü’nün yakınında Türkiye'nin en büyük millî parkıdır. Derlenen bilgilere göre, 1993 yılında Bakanlar Kurulu kararıyla kurulan millî park 88 bin 750 hektarlık alanı kapsıyor. Doğa Koruma ve Millî Park dışından, dağcıların en çok rağbet ettikleri yerlerden biridir.
Marmaris Millî Parkı; Muğla; 1996; 29.206; Alanda bulunan 541 bitkiden, 54 endemik, 9 tür alana özgü endemik, 5 tür tehlike altında, 74 tür nadir bitki sınıfındadır. Endemik Sığla ağacı milli parkın kıyılarında yayılır. Milli park alanında bulunan ağaçlar şunlardır; kızılçam, karaçam, akdeniz selvisi, kermes meşesi, boz pırnal meşesi, pırnal meşesi, bodur ardıç, kocayemiş, yabani zeytin, tesbih, defne, keçi boynuzu, sumak, menengiç ve sandal. Park alanında çalı ve ot türleri olarak; zakkum, adaçayı, laden, eğrelti, geven, funda, hayıt, rezene, kekik bulunur.
Saklıkent Millî Parkı; Antalya, Muğla; 1996; 1.643; Saklıkent Millî Parkı veya yaygın adıyla Saklıkent Kanyonu, Antalya-Muğla sınırını çizen Eşen Çayı'nın kolu olan Karaçay'ın oluşturduğu kanyondur. Muğla'nın Seydikemer ilçesi sınırları içerisindedir. Suyun kolayca aşındırabileceği Kalkerli arazide, fay çatlaklarının da yardımıyla sarp ve derin bir kanyon oluşmuştur.Uzunluğu 18km, yüksekliği 200 m'dir. En dar yeri 2 metreye kadar düşer. Eşen Çayı'nın bir kolu olan Karaçay'ın debisi Kanyon çıkışında 14–17 m³/sn'dir.
Troya Tarihî Millî Parkı; Çanakkale; 1996; 13.517; Millî parkın ana kaynak değerini oluşturan arkeolojik yapı ve jeomorfolojik oluşumlar, kısmen veya tamamen millî park içinde bulunan yerleşim alanları ekolojik yapının devamı niteliğinde olan sahalar millî parkın ayrılmaz parçasıdır. Doğal yapı bakımından birbirinden ayrı olarak değerlendirme olanağı olmayan bu bölgeler, millî park alanının doğal kaynaklarının, sosyoekonomik ve demografik yapısının ortaya çıkarılabilmesi için millî park kapsamına alınmıştır.
Honaz Dağı Millî Parkı; Denizli; 1995; 9.429; Ege Bölgesi'nin en yüksek dağı olan Honaz Dağı'nın deniz seviyesinden yüksekliği 2571 metredir.
Küre Dağları Millî Parkı; Bartın, Kastamonu; 2000; 37.753; Küre Dağları Millî Parkı, Karadeniz Bölgesi'nin batısında Küre Dağları üzerinde yer alan millî parktır. Park Kastamonu ve Bartın il sınırları içerisinde kalmaktadır. İdarî olarak millî park çevresindeki ilçe merkezleri ise Azdavay, Pınarbaşı, Ulus, Kurucaşile, Amasra ve Cide'dir. Küre Dağları Millî Parkı, yakın çevresini oluşturan tampon bölgelerle birlikte 103575 hektarlık bir alanı kaplamaktadır. Millî parkın kendisi ise 34018 hektar büyüklüğünde ve Batı Karadeniz Karst Kuşağı içinde yer almaktadır.
Sarıkamış-Allahuekber Dağları Millî Parkı; Erzurum, Kars; 2004; 22.520; Park Sarıkamış, Şenkaya ve Selim ilçeleri sınırlarında bulunur. Park alanının birinci kaynak değeri Alpin çayırlar kuşağında yayılış gösteren saf sarıçam ormanlarıdır. Türkiye'de 2000–2200 m yükseklikten sonra ağacın bulunmadığı çayır kuşağı yer alır. Milli parkın ikinci kaynak değeri Sarıkamış harekâtına ev sahipliği yapmasıdır. Savaş ve trajedinin merkezi olan alanda; Allahuekber Tepe şehitliği, Dikenli Tepe Tabya Şehitliği, Çakırbaba şehitliği, Ağababa Şehitliği, Meçhul Asker Şehitliği, Sarıkamış Şehitliği, Soğanlı Şehitliği, Divik Köyü Şehitliği, Bardız Geçidi Şehitliği bulunmaktadır.
Ağrı Dağı Millî Parkı; Ağrı, Iğdır; 2004; 88.015; Alan, bitki ve hayvan tür zenginliği, peyzaj ilginçliği, volkanizma ile ilgili ilginç yer şekilleri, jeolojik özellikleri, sulak alanları, turizm ve dağcılık potansiyeli ile dikkat çeker. Millî park Türkiye, İran, Nahcivan, Ermenistan sınırlarının kesişim noktasındadır. Ağrı'nın Doğubayazıt, Iğdır'ın Aralık ve Karakoyunlu ilçeleri alan sınırındadır. Ağrı merkeze 100km mesafededir. Avrupa ve Türkiye'nin en yükseği 5137 m'lik Ağrı Dağı ve 3898 m'lik Küçük Ağrı dağı park sınırlarında bulunur.
Gala Gölü Millî Parkı; Edirne; 2005; 6.087; Gala Gölü Millî Parkı, Enez ve İpsala İlçeleri arasında bulunan Gala ve Pamuklu göllerini kapsayan alan 5 Mart 2005 tarihli Resmî Gazete'de yayınlanan 2005/8547 sayılı Bakanlar Kurulu kararıyla "Gala Gölü Millî Parkı" olarak belirlenmiştir.
Sultansazlığı Millî Parkı; Kayseri; 1994; 24.358; Sultan sazlığı, İç Anadolu Bölgesinde Kayseri il sınırları içerisinde Develi, Yahyalı ve Yeşilhisar ilçelerinin oluşturduğu üçgen içerisinde bulunmaktadır.
Tek Tek Dağları Millî Parkı; Şanlıurfa; 2007; 19.335; Şuayip Şehri: Alandaki önemli arkeolojik kalıntıdır. III-IV yy. ait olan şehir geniş bir alana yayılmıştır. Kesme taştan kaya mezarlarının olduğu harabelerin etrafı surlarla çevrilidir. Yapıların çoğunluğu yıkılmıştır, bazı duvarlar ve temeller günümüzde halen ayaktadır. Şuayb peygamberin bu şehirde yaşadığına inanılır ve bir mağara onun makamı olarak ziyaret edilir.
İğneada Longoz Ormanları Millî Parkı; Kırklareli; 2007; 3.155; Millî park, Bulgaristan sınırında yer alan İğneada beldesi sınırlarında yer alır. Yöreyi Türk topraklarına katan İne Bey'in adı yerleşmeye verilmiş, zamanla İğneada'ya dönüşmüştür. Değişik koruma statülerine sahip alanlar birleştirilip Türkiye'nin 39. millî parkı oluşturulmuştur. Alan bataklıklar, subasar orman, tuzlu ve tatlı su gölleri ile kıyı kumullarını bir arada barındıran ekosistemlerden birisidir. Karadeniz'e kıyısı vardır.
Yumurtalık Lagünü Millî Parkı; Adana; 2008; 16.980; Yumurtalık Lagünü, Türkiye'nin Adana ilinin Yumurtalık ilçesinde yer alan bir lagündür. 21 Temmuz 2005'te Ramsar alanı olarak belirlenen lagün, 16 Aralık 2008'de millî park ilan edildi. Öncesinde tabiatı koruma alanı olarak sınıflandırılan Yumurtalık Lagünü 2008 yılında millî park yapılmış, Danıştay bu değişikliği iptal etse de 2016 yılında tamamlanan mahkeme süreciyle lagünün statüsü millî park olarak kesinlik kazanmıştır.
Nene Hatun Tarihî Millî Parkı; Erzurum; 2009; 387; Tarihimize 93 Harbi olarak geçen 1877–1878 Osmanlı-Rus Savaşında şehrin korunmasında etkin rol üstlenen Mecidiye ve Aziziye tabyaları, Rusların kente daha fazla ilerlemesini engellemiştir. Erzurum’u ele geçirmek isteyen Ruslar Ermenilerin de yardımıyla Aziziye Tabyalarına saldırıp, nöbetçileri şehit ederler. Bu haber üzerine Erzurum halkı o zaman henüz 20 yaşında olan Nene Hatun’un önderliğinde kadın-erkek ellerine ne geçirdiyseler Aziziye Tabyasına koşarak büyük bir mücadele sonucunda tabyaları geri alırlar.
Sakarya Meydan Muharebesi Tarihî Millî Parkı; Ankara; 2015; 13.850; Sakarya Meydan Muharebesi Tarihi Millî Parkı, Sakarya Meydan Muharebesi'nin yapıldığı alanda kurulan millî park. Ankara ili Polatlı ve Haymana ilçe sınırlarındadır. 08.02.2015 tarihli Resmî Gazete'de[2] yayımlanan kararla 13.850 hektarlık alanda kurulmuştur.
Kop Dağı Müdafaası Tarihî Millî Parkı; Bayburt, Erzurum; 2016; 6.335; 2016/9486 sayılı Bakanlar Kurulu kararı ile 31 Ekim 2016 tarihinde millî park olarak ilân edilen alan I. Dünya Savaşı sırasında Ruslara karşı Kop Savunması olarak bilinen çarpışmaların yaşandığı noktadır. Osmanlıların 3. Ordu ile muzaffer olduğu alanın rekreasyonu da bu tarihî değeri göz önünde bulundurularak yapılmıştır.
Malazgirt Meydan Muharebesi Tarihî Millî Parkı; Muş; 2018; 238; 2018/11366 sayılı Bakanlar Kurulu kararı ile 5 Şubat 2018 tarihinde ilân edilen millî park, Malazgirt Meydan Muharebesi'nin gerçekleştiği alan üzerinde kurulu bulunmaktadır. Selçukluların Bizans İmparatorluğu'na karşı zaferiyle sonuçlanan savaş alanının rekreasyonu da bu tarihî değeri göz önünde bulundurularak yapılmıştır. Buna göre millî park griş kapısı, fetih yolu, mescit, merasim alanı, meydan, toplanma ve ikram alanı, namazgâh, helikopter pisti, etnospor alanı, otopark, Türk tarihî temalı sosyal yaşam alanı, Malazgirt Meydan Muharebesi canlandırma alanı, anıt, ziyaretçi tanıtım merkezi, müze ve minyatür, rekreasyon alanı ile idari binadan oluşmaktadır.
İstiklâl Yolu Tarihî Millî Parkı; Ankara, Çankırı, Kastamonu; 2018; 235; Savaş boyunca İnebolu açıklarına gemilerle gelen cephane ve silahlar kayıklarla İnebolu'ya taşınmış, Kastamonu kadınları tarafından zor şartlarda cepheye taşınmıştır.
Botan Vadisi Millî Parkı; Siirt; 2019; 11.384; Botan Vadisi, Türkiye'nin Siirt ili sınırları içerisinde bulunan millî park statüsündeki tarihî alan.
Hakkâri Cilo ve Sat Dağları Millî Parkı; Hakkâri; 2020; 27.500; Hakkari Cilo ve Sat Dağları Millî Parkı, Türkiye'nin Hakkari ilinini Merkez, Şemdinli ve Yüksekova ilçeleri sınırları içinde yer alan bir millî parktır. 25 Eylül 2020 tarihinde kurulmuştur. 27.500 hektar (275 km2) alan kaplamaktadır. Türkiye'nin 45. millî parkıdır.
Sarıçalı Dağı Millî Parkı; Ankara; 2021; 1.024; Sarıçalı Dağı Millî Parkı, Türkiye'nin Ankara ilinin Nallıhan ilçesinde yer alan bir millî parktır.
Derebucak Çamlık Mağaraları Millî Parkı; Konya; 2022; 1.147; Derebucak Çamlık Mağaraları Millî Parkı, Türkiye'nin Konya ilinin Derebucak ilçesinde yer alan bir millî parktır.
Abant Gölü Millî Parkı; Bolu; 2022; 1.262; Abant Gölü, Abant Dağları üzerinde oluşmuş bir krater ve birikinti gölüdür. Park alanında 1400 metreden 1700 metreye kadar yükseklikte olan birçok tepe vardır. Bitki örtüsü çam, köknar, kayın, meşe, kestane, gürgen, kavak, yabanıl meyve ağaçlarından oluşur.